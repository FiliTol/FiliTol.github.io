---
layout: page
title: Chi sono
permalink: /about/
---

Ciao! Se stai leggendo queste righe di testo significa che sei approdato al mio sito, dunque credo proprio che sia giunto il momento delle presentazioni! 

Io sono Filippo, ho 23 anni ed al momento sto frequentando una Laurea Magistrale in Data Analytics dell'Università Ca'Foscari di Venezia. Sono appassionato di tecnologia, adoro immergermi nella lettura e mi affascina tutto ciò che riguarda la Scienza. 

**Perchè questo blog?**

*Nulla dies sine linea* è una [locuzione latina](https://it.wikipedia.org/wiki/Nulla_dies_sine_linea) molto famosa che letteralmente significa *nessun giorno senza una linea*. Mi sono imbattuto per la prima volta in questa locuzione leggendo un breve saggio di [Franco Volpi](https://it.wikipedia.org/wiki/Franco_Volpi_(filosofo)) posto come introduzione al celeberrimo *Senilia* di Schopenhauer, nel quale Volpi - tra le altre cose - rimarca l'importanza di raccogliere in forma scritta i pensieri, le riflessioni e gli accadimenti quotidiani. 

> Come l'ape che durante il giorno raccoglie il polline volando di fiore in fiore, e giunta la sera non lascia che vada disperso ma lo condensa in miele, allo stesso modo i frutti delle disparate letture che facciamo nel corso della giornata rischiano di andare perduti se non li raccogliamo e compendiamo in forma scritta.

Ecco il perchè di questo blog, per raccogliere le mie riflessioni a proposito di temi a me cari, di letture svolte o semplicemente per mettere nero su bianco quella [*linea*](https://it.wikipedia.org/wiki/Plinio_il_Vecchio).

Puoi trovare più informazioni circa quello che faccio nella mia pagina [linkedIn](https://it.linkedin.com/in/filippotolin) ed il mio profilo [GitHub](https://github.com/pipxy).
